# ekids2024Python2
Привіт!

Це проєкт, призначений для навчання дітей програмуванню з використанням мови
Python і розробки Telegram ботів.

Цей репозиторій містить код, приклади та ресурси, які допоможуть дітям
вивчати основи програмування, а також навчитися створювати власні Telegram боти
з застосуванням мови Python.

## Вміст
* Код для написання Telegram ботів
* Приклади та завдання для навчання
* Документація з поясненням різних концепцій та технік програмування

Завантажте або склонуйте репозиторій, щоб мати доступ до всього матеріалу
та почати навчання програмування з використанням Python та Telegram API.

Дякуємо, що обрали наш проєкт для навчання!

### Перше заняття
Первинні налаштування проєкту та створення простого бота
1. Створити теку для проєкту та установити віртуальне оточення
(`python -m venv .venv`)
2. Установити модуль telebot (`pip install telebot`)
3. Створити файл requirements.txt (`pip freeze > requirements.txt`)
4. В теці *components* створити файл *settings.py* в якому будуть
збережені параметри нашого проєкту
5. В основній теці проєкту створити файл *bot.py*, якій буде містити основний 
код нашого бота
6. За допомогою **@BotFather** в Telegram створити свого бота та скопіювати
його токен до файлу *settings.py*
7. Написати код для бота-луни що буде мати одну функцію *handle_message*,
що обробляє текстове повідомлення боту та протестувати його

### Друге заняття
Функції. Розгалуження та умовні оператори. Створення гри в числа "Пінг-Понг".

Правила гри "Пінг-Понг". Гравець називає число, якщо число кратне 3,
бот повинен сказати "Ping" замість числа; якщо число кратне 5,
бот повинен сказати "Pong" замість числа; якщо число кратне і 3, і 5,
бот повинен сказати "PingPong" замість числа. Якщо жодна з попередніх
умов не виконана, то бот повинен повторити число.

1. Створити функцію *ping_pong()*, яка приймає текст, визначає, чи
є цей текст натуральним числом і якщо так, то аналізує його за допомогою
умовного оператора. Повертає відповідь для гри.
2. Розглянути деякі методи для роботи з текстом *strip()* та *isdigit()*.
3. Розглянути умовний оператор (*if then elif else*), оператори порівняння
та логічні оператори (*and*, *or*, *not*).
4. Проаналізувати код функції. Що можна змінити? (напр. замінити конструкцію
*if then elif else* на *if return*).
5. Запропонувати учням придумати свій варіант гри з використанням
умовних операторів.

### Третє заняття
Списки, словники, цикли. Створення міні гри "Пошук максимального числа".

У цій грі, користувач вводить через пробіл дані, ми зберігаємо їх у списку,
а потім використовуємо цикл, щоб пройтися по кожному елементу списку та
знайти максимальне число. Після цього бот повідомляє користувачу,
яке число є максимальним.

1. Запрограмувати встановлення команд меню бота. Для цього ми використовуємо
словник команд, та перебираємо його елементи за допомогою
спискового включення *for*.
2. Створити функцію *maximum()*, яка буде обробляти команду */max*
3. Створити список із рядка за допомогою методу *split()*
4. Розглянути використання циклу *for* для перебору елементів списку.
5. Розглянути методи для роботи з текстом *lstrip()* та *replace()*,
з їх допомогою написати функцію *is_number()*, яка буде визначити, чи є елемент
списку цілим або дробовим числом, включаючи від'ємні.
6. Знайти максимальне число та вивести його як результат роботи команди */max*.
Якщо в команді не було чисел, повідомити про це.
7. Домашнє завдання: написати міні гру "Пошук мінімального числа",
яка буде викликатися командою */min*

### Четверте заняття
Рефакторинг. Обробка помилок. Створення міні ігр "Привітання" та "Гральний
кубик".

1. Зробити функцію *ping_pong()* такою, що обробляє команду */pingpong*,
та зробити її рефакторинг, шляхом використання в середині
лише однієї умовної конструкції.
2. Розглянути приклад використання обробки помилок на прикладі переводу
рядкової змінної в цілу.
3. Зробити рефакторинг функції *maximum()*, винести частину коду,
де елемент списку переводиться в число, в окрему функцію *number()*
та спростити умовний конструктор.
4. Створити функцію, яка буде обробляти команду */hello* та вітатися
методом вибору випадкового елементу зі списку привітань.
5. Створити функцію, яка буде виводити у відповідь на команду */dice*
випадкове число від 1 до 6.
6. Домашнє завдання: написати функцію, що буде на команду
*/author* виводити інформацію про автора боту.

### П'яте заняття.
Робота з API. Створення команди для генерації QR-кодів.

1. Перевірити домашнє завдання.
2. Розповісти принципи роботи з API.
3. Створити функцію для обробки команди */qr*, яка буде виводити в бот
створений за допомогою API запиту QR
4. Пояснити роботу функцій *format()* та *urllib.parse.quote_plus()*, 
які використовуються у вищевказаній функції
5. Допрацювати функцію *dice()*, аби вона виводила цифри-емоджи.
Розповісти про *bot.send_dice()* як вбудовану альтернативу.
6. Домашнє завдання: доповнити функцію *qr_generator()* аби вона
обробляла порожню команду

